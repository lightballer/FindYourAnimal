# FindYourAnimal

## Специфікація

---

### Контекст

Розробники проекту:

- [Бокій Артем](https://github.com/lightballer)
- [Вахтіна Єва](https://github.com/eve-va)
- [Рудик Микола](https://github.com/Destaby)

Метою проекту є допомога безпритульним тваринам. Платформа стане місцем взаємодії людей, у власності яких є тваринка, що потребує притулку, та людей, які зацікавлені в пошуку улюбленця. Наявність такого сервісу значно пришвидшить та полегшить пошук.

Реалізація - вебсайт.

"FindYourAnimal" буде розгортатися на віртуальній машині в AWS за допомогою сервісу AWS CodeDeploy.

Технологічний стек:

- Node.js
- Express
- PostgreSQL

---

### Задачі

Проект вирішує наступні задачі:

- Пошук улюбленця, якого користувач хотів би прихистити.
- Пошук власника для тварини, що залишилась без домівки.

Поза скоупом даного проекту лежить задача зменшення кількості безпритульних тварин.

Додаткові вимоги до відмовостійкості:

- Працездатність сервісу для пошуку тварин не повинна порушуватися збоями, затримками, або відсутністю з’єднання в мережі Інтернет. При порушенні з’єднання сервіс переходить в автономний режим накопичування вхідних даних до того моменту, поки з’єднання не буде відновлено.
- При отриманні вхідних даних сервіс додатково шифрує їх перед тим, як зберегти на своїх серверах. Це необхідно для того, щоб унеможливити читання даних зловмисниками.

---

### Функціональні вимоги

Проект може використовуватися як користувачами-людьми так і користувачами які представляють тварин

Функції, доступні користувачу-людині:

- Реєстрація користувача
- Авторизація
- Надсилання повідомлень у чаті
- Пошук тварин
- Редагування інформації
- Можливість відповісти на вподобання тварини

Функції, доступні користувачу, який представляє тварину:

- Реєстрація
- Авторизація
- Створення анкети тварини
- Редагування інформації
- Вподобання людини
- Пошук людини
- Почати чат (за умови згоди людини)

---

### Сценарії

Сценарій 1:

1.  Користувач зацікавлений в пошуку домашнього улюбленця.
2.  Реєстрація.
3.  Налаштування пошуку.
4.  Вподобання (збереження) профілів тварин, якими користувач зацікавився.
5.  За умови «взаємного вподобання» спілкування з поточним власником тварини.
6.  Знаходження домашнього улюбленця.

Сценарій 2:

1.  Користувач зацікавлений в пошуку житла для тварини.
2.  Реєстрація.
3.  Налаштування пошуку.
4.  Вподобання (збереження) профілів потенційних нових власників тварини.
5.  За умови «взаємного вподобання» спілкування з користувачем, що зацікавився у тваринці.
6.  Знаходження нового житла для тварини.

Сценарій 3 (Реєстрація):

1.  Реєстрація є обов'язковою.
2.  Користувач обирає опцію зареєструватися.
3.  Заповнення особистої інформації (ім'я, вік, місцезнаходження...).
4.  Введення контакту (пошти або номеру телефону), на який буде надіслано повідомлення/посилання для підтвердження реєстрації.
5.  Створення паролю.
6.  Введена інформація буде відображена в анкеті користувача й може бути змінена у налаштуваннях.

Сценарій 4 (Налаштування пошуку):

1.  Після реєстрації користувачу буде надано можливість налаштувати пошук.
2.  Користувач обирає фільтри, які співпадають з його побажаннями (напр. вид тварини, вік, стать, місцезнаходження).
3.  Надалі користувачу будуть пропонувати лише відфільтровані анкети.
4.  Обрані фільтри можна буде змінити в налаштуваннях.

Сценарій 5 (Вподобання):

- На сторінці пошуку користувач переглядає анкети інших користувачів.

- Варіант 1:

1.  Користувачу подобається анкета.
2.  Користувач її відмічає як ту, що сподобалась.
3.  За умови «взаємного вподобання» відкривається опція діалогу.

- Варіант 2:

1.  Користувачу не подобається анкета.
2.  Він відмічає її як ту, що не сподобалась.
